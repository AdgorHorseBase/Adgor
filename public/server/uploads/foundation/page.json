<h2 id="pageTitle" class="bg">Фондация “Адгор за конете”<!-- notionvc: ee1ceef6-85e2-471b-92b9-09042a8f4f72 --></h2><h2 id="pageTitle" class="en">Enter your text</h2><p id="pageText" class="bg">Дългогодишната ни практика в отглеждането на коне за жалост ни показва, че част от собствениците на тези животни смятат за нормално, да си закупят кон и след като той им омръзне или се разболее, да го оставят на произвола на съдбата. Конете обаче не са, а и не бива да бъдат, третирани като бездушни играчки. Те не представляват нито „обществен статус“, нито лъскава прищявка, която да забравим, след като употребим и се наситим на приятния ефект от съществуването й. Всяко живо същество изисква както грижа, така и отговорност и примери от работата ни доказват, че светът, в който живеем, има нужда от повече хора, които да разбират значението на думата отговорност. Добре е всеки един човек, който има желанието да общува и да се занимава с коне, да познава нуждите на тези животни.<br />Всъщност ние не се ограничаваме само до това да им подсигурим паша. Конете са социални и стадни животни и като такива те имат нужда както от вниманието ни, така и от други себеподобни, за да се чувстват най-добре. За всеки един от тях е необходимо пространство и движение, затова не бива да държим ежедневно конете затворени. Това е само основата за доброто отглеждане на нашите четириноги приятели. След това идват всички малки ежедневни грижи, които трябва да полагаме за доброто им здраве.
Конете често се нуждаят от витамини, минерали, специфични хранителни добавки според нуждите и заболяването им, поддръжка на зъби, ортопедично подрязване или коване на копитата, лекарства, медицински манипулации, ваксини, външни и вътрешни обезпаразитяващи и т.н.<br />Сега, ако се върнем до първоначалната си мисъл, че конете имат нужда само от трева, ще разберем, че това съвсем не е така. Ако трябва да пресметнем месечните разходи на един средностатистически кон, те биха изглеждали така:<br /></p><p id="pageText" class="en">Enter your text</p><img id="pageOneImg" src="/server/files/images/image-1732028316267.jpg" alt="image" /><p id="pageText" class="bg">Това са само регулярните разходи по отглеждането на един кон. Всякакъв вид заболявания изискват допълнителни разходи за медикаменти, грижи и манипулации, сумите на които биха могли да достигнат сериозни величини.<br />И въпреки всички тези цифри, нека не забравяме, че също като нас и те имат нужда от много обич и внимание. На територията на базата се отглеждат коне, които биват изоставени от собствениците си, пенсионирани по болест или просто кротко изживяващи старините си. Именно за това се роди и идеята за Фондация „Адгор за конете“.<br /></p><p id="pageText" class="en">Enter your text</p><h2 id="pageTitle" class="bg">Осиновяване на кон<!-- notionvc: 9eb8f0d4-52b1-44cc-a1b9-ab6f3ef12334 --></h2><h2 id="pageTitle" class="en">Enter your text</h2><p id="pageText" class="bg">Фондация „Адгор за конете“ дава възможност за осиновяване на кон. По този начин ще можете да подпомогнете отглеждането и обгрижването на избрано от вас животно, което се нуждае от верен приятел. Това ще ви позволи да се научите да общувате с него пълноценно и да вкусите както от удоволствието, така и от отговорността да притежавате кон. <br /><!-- notionvc: 08f1468d-6377-44f6-9402-d1480cf603e9 --></p><p id="pageText" class="en">Enter your text</p><img id="pageOneImg" src="/server/files/images/image-1732028352859.jpg" alt="image" /><h2 id="pageTitle" class="bg">Грижи за кон<!-- notionvc: 7d737ffa-6b77-4176-8ee7-a9651f18d078 --></h2><h2 id="pageTitle" class="en">Enter your text</h2><p id="pageText" class="bg">Нашите четириноги приятели ще бъдат безкрайно благодарни и щастливи, ако си имат компания дори и за малко. Заповядайте да се погрижите, да изчеткате и да донесете няколко моркова на тези, които нямат човек до себе си. Единственото, което трябва да направите е да се свържете с нас.<br /><!-- notionvc: 495bf806-e86b-49aa-a7a5-e05fc47b10f8 --></p><p id="pageText" class="en">Enter your text</p><h2 id="pageTitle" class="bg">Подарък с кауза<!-- notionvc: ee030d06-455b-41ad-8849-88a3d26bf865 --></h2><h2 id="pageTitle" class="en">Enter your text</h2><div class="pageFormated bg"><p><strong>Нека не ги изоставяме!</strong></p><p><em>Слънцето плавно се потапя в хоризонта. Розово жълта феерия от залез, планински пейзаж, прохладен ветрец и… две щръкнали конски уши. Едва ли има по-чуден залез от онзи, видян между ушите на коня. Само този, който го е изпитвал, знае.</em></p><p><em>Конят ни разбира по един толкова простичък начин, без да ни съди, разпитва или противоречи… Той просто е там, за да ни побутне леко по ръката, весело да изпръхти и да ни напомни за моркова, който така старателно сме скрили в ръкава си. Той ни дарява с цялата си обич, сила и живот. Достатъчно е само да усетим мекото му плюшено носле върху рамото си и го знаем.</em></p><p><em>Учим конете да пренебрегват инстинктите си, да ни се доверяват безрезервно и да тичат с вятъра щом ни се прииска. Години наред ги представяме на демонстрации, състезания и изложения, за да ни носят гордост, награди и пари. Изискваме от тях да бъдат всичко, което си наумим, и сме готови почти на всичко, за да достигнем целите си и да удовлетворим желанията си. А те никога не ни предават, нито се отказват. Просто кротко почесват муцуната си, опитват се да си откъснат няколко стръкчета трева и продължават с упражненията.</em></p><p><em>Но какво се случва с конете, когато вече не са годни да изпълняват всяко наше желание? Какво става с тях, когато са стари, контузени или болни? Какво става тогава, когато сме ги научили да ни се доверяват безрезервно?</em></p><p><em>Ние ги предаваме - оставяме, продаваме, заменяме, убиваме, изяждаме или просто търсим най-бързия начин да се отървем от тях, въпреки предаността им и всички онези емоции, с които са ни дарявали, докато са били здрави.</em></p><p><em>Събраните средства от тази кампания ще бъдат използвани за по-добрата грижа и закрила на изоставените коне и конете „Ветерани“ в конна база Адгор.</em></p><p><em>С тези картички ви призоваваме да отворите очите и сърцата си и да не оставяте най-добрите си приятели на произвола на съдбата. Не се прибирайте спокойни вкъщи без да знаете какво се&nbsp;случва с доскоро вашата животинка, когато сте се отказали от нея, защото вече не може да удовлетвори всяко ваше желание.</em></p><p><em>Снимките, използвани за целта са авторски и направени с много любов от фотографите: Анна Елазарова и Николай Чапкънов – Нико Чапа.</em></p><p><em>Включете се и вие!</em></p></div><div class="pageFormated en"><p>Enter your text</p></div><img id="pageOneImg" src="/server/files/images/image-1732028442721.jpg" alt="image" /><p id="pageText" class="bg">Учим конете си да изпълняват всяко наше желание. Да ни носят на гърбовете си, да бъдат управлявани и да ни бъдат верни цял живот. Те никога не се отказват, пръхтят спокойно и продължават да изпълняват следващите упражнения. Но какво става след като цял живот са ни били верни и сега дойде наш ред да докажем любовта си към тях. Знаете ли какво се случва с конете, който вече са твърде стари за да бъдат яздени или пък с тези, които хората не желаят да гледат повече? Конете които имат проблеми и не “служат” така добре на собствениците си. Някои от тях биват изоставени, пренебрегнати и забравени. Конете не са просто животни, а наши партньори и приятели за цял живот. Затова ние създадохме фондацията “Адгор за конете”. <br /><!-- notionvc: 56915913-2a71-47e4-8704-3e8d422e1400 --></p><p id="pageText" class="en">Enter your text</p>